# Module Groenhout - Back to the future met computers

Vandaag gebruiken jullie vast en zeker allemaal computers. Ze maken een integraal deel uit van onze maatschappij en ons leven. Jullie gebruiken vast een zeker een gsm, of een laptop. Wie heeft er een Apple computer of gsm? Zegt de naam Commodore je iets? Wat is een CPU en wat is een register?

De computers van vandaag lijken eenvoudig en vanzelfsprekend in het gebruik. Dit was niet altijd zo. Je gsm van vandaag is het resultaat van een hele technologische evolutie, decennia lang, via allerlei wegen en toevalligheden, een resultaat van genialiteit en inspiratie. We beleven samen belangrijke momenten gedurende deze weg, belangrijke fragmenten, maar we doen dit vanuit de praktijk. We gaan samen op pad en we bekijken hoe computers ontstaan zijn in het nabije verleden, samen met de pioniers. We gaan "back to the roots", en beleven de bouwstenen van de computer architectuur. En we doen dit stap voor stap.

De volgende onderwerpen gaan we samen leren en beleven:

  - Hoe was het leven zonder computers? Laat ons een leven bedenken zonder computers. Hoe zou jouw leven hierdoor beïnvloed zijn als je dit vergelijkt met vandaag?
  - We kijken naar enkele merkwaardige vondsten en geniale ontwerpen uit de geschiedenis. 
  - We beleven de jaren 50, vlak na de II-de wereldoorlog. Wie bedacht het concept van computers eigenlijk? Hoe zijn computers ontstaan? Wat wou men bereiken met deze machines? Hoe zagen deze eerste computers er uit? Wat waren belangrijke technologieën van toen die dit mogelijk maakten?
  - Doorheen onze weg ontmoet je belangrijke pioniers en bedrijven, mensen die een centrale rol hebben gespeeld die je computer van vandaag hebben vorm gegeven. We doen dit visueel en interactief.
  - De jaren 60, de hippie tijd, maar ook de periode van de eerste micro chips, de verkleining.

Tijdens deze weg leren jullie belangrijke aspecten van de 6502 processor, en jullie leren een beetje de C-taal. 
